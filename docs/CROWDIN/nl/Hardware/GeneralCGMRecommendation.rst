Algemene CGM aanbevelingen
*****************************

Kalibraties
=============

Los van het CGM systeem dat je gebruikt, gelden een aantal hele heldere regels voor het gebruiken van een vingerprik om mee te kalibreren. Die regels gelden zowel bij het gebruik van officiële CGM software van de fabrikant, als bij software uit de doe-het-zelf community. 

* Zorg dat je handen (wassen met water en zeep) en je meetbenodigdheden schoon en droog zijn.
* Kalibreer alleen wanneer jouw CGM een reeks metingen met een platte pijl geeft (15-30 minuten is meestal genoeg)
* Doe geen kalibraties wanneer je glucosewaardes stijgen of dalen. 
* Kalibreer ‘voldoende’– de officiële apps vragen één of twee kalibraties per dag. Apps uit de doe-het-zelf community vragen misschien niet (altijd) naar kalibraties, wees terughoudend in het door laten lopen van CGM metingen zonder kalibraties.
* Kalibreer als het enigszins kan zowel met glucosewaardes in een lager bereik (4-5mmol/l of 72-90mg/dl) als met waardes in een hoger bereik (7-9mmol/l of 126-160mg/dl) omdat dit een betrouwbaardere ijklijn geeft.

Sensor inbrengen (G6)
==============

Bij het inbrengen van de sensor wordt aanbevolen om niet te hard op de inserter te duwen om bloeden te voorkomen. De sensordraad zou niet in contact moeten komen met bloed.

Na het inbrengen van de sensor moet de zender erop worden geklikt. Let op dat je eerst het rechte uiteinde erin klikt, en druk vervolgens op het ronde uiteinde.

Problemen oplossen 
================

Verbindingsproblemen
--------------------

De Bluetooth-verbinding kan worden verstoord door andere Bluetooth-apparaten zoals bloedglucose meters, koptelefoons, tablets of keukenapparatuur zoals magnetrons (microgolven) of keramische kookplaten. In dat geval toont xDrip+ geen BG-waarden. Wanneer de Bluetooth-verbinding opnieuw is hersteld, worden de ontbrekende glucosegegevens aangevuld (met een maximum van 3 uur).

Sensor Fout
----------------
Als je last hebt van terugkerende sensor fouten, kies dan een andere plaats op je lichaam om de sensor in te brengen. De sensordraad zou niet in contact moeten komen met bloed. 

Vaak kan een "Sensor fout" worden gecorrigeerd door te wachten en te zorgen dat er geen druk is op de sensor (bijvoorbeeld 's nachts er niet op gaan liggen).

'Springende' waardes
---------------
Wanneer jouw waardes alle kanten op springen, zou je kunnen proberen om de instellingen voor Noise Blocking in xDrip+ te wijzigen (Settings - Inter-App Settings - Noise Blocking) d.w.z. "Block Very High noise and worse".  Zie ook Filteren van glucosewaardes <./Usage/Smoothing-Blood-Glucose-Data-in-xDrip.html>`_.



